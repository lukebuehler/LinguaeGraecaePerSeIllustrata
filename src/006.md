# Κεφάλαιον τὸ ἕκτον

## I

ποῦ ἐστιν ὁ Γρηγόριος; ὁ Γρηγόριός ἐστιν ἐν τῇ ὁδῷ. ἀλλὰ ποῖ ἔρχεται ὁ Γρηγόριος; πρὸς τοὺς ἄγρους αὐτοῦ ἔρχεται. πόθεν δὲ ἔρχεται ὁ Γρηγόριος; ἀπὸ τῆς οἰκίας αὐτοῦ, καὶ ἀπὸ τῆς Ἀντιοχείας.

ἡ πόλις ἡ Ἀντιοχεία ἐστὶ μετὰ τὸν Γρηγόριον. οἱ ἄγροι κεῖται πρὸ αὐτοῦ. οὗτος ὀχεῖται ἀπὸ τῆς πόλεως πρὸς τοὺς ἄγρους, ἐπὶ ἵππου. νῦν δὲ ἐν τῷ μεσῷ ἐστι τῆς πόλεως καὶ τῶν ἄγρων.

οἱ ἄγροι τοῦ Γρηγορίου οὐ πόρρω ἀπὸ τοῦ ἄστεως, ἀλλὰ ἐγγύς ἐστιν. ἡ οὖν ὁδός, ἣ πρὸς τοὺς ἄγρους ἄγει, οὐκ ἐστιν μακρά, ἀλλὰ μικρά. ἡ δὲ ὁδὸς ἀπὸ τῆς Ἀντιοχείας πρὸς Σελεύκειαν ἐν Πιερίᾳ μακρά ἐστιν. τί ἐστι Σελεύκεια ἐν Πιερίᾳ; ἔστιν πόλις μικρὰ ἐγγὺς τῆς θαλάσσης.

οὐχ οὕτως μακρά ἐστιν ἡ ὁδὸς πρὸς τοὺς ἄγρους τοῦ Γρηγορίου, ὡς ἡ ὁδὸς πρὸς τὴν Σελεύκιαν. ἀλλὰ οὐχ οὕτως μικρά ἐστιν ἡ πρὸς Ἱεροσόλυμα ὁδός ὡς ἡ πρὸς Σελεύκιαν ὁδός.

περὶ πόλιν ἐστὶ τείχη. περὶ δὲ τὴν Ἀντιόχειαν τείχη, τείχη ἀρχαία καὶ τείχη νεά. ἐν δὲ τοῖς τείχεσίν εἰσι πύλαι. πύλαι εἰσί ὥσπερ θύραι, ἀλλὰ ἐν τείχεσιν. ἆρα πολλαὶ πύλαι ἐν τοῖς τείχεσιν τῆς Ἀντιοχείας; οὐ πολλαὶ, ἀλλὰ ὀλίγαι.
ἐν δὲ τῷ τείχει περὶ τὴν Ῥώμην, πόσαι πύλαι εἰσίν; περὶ μὲν τὴν Ῥώμην εἰσί δώδεκα πύλαι. περὶ δὲ τὴν Ἀντιόχειαν πέντε.

ὁ Γρηγόριος ἐπὶ ἵππου ὀχεῖται ἀπὸ τῆς πόλεως πρὸς τοὺς ἄγρους. αὕτη ἡ ὁδός οὐ μακρά ἐστιν.

ὁ Γρηγόριος ἐπὶ ἳππου ἔρχεται, οἱ δὲ δοῦλοι αὐτοῦ βαδίζουσιν. ὁ μὲν Σωσίας πρὸ τοῦ κυρίου βαδίζει, ὁ δὲ Ἡρακλείδης μετὰ τὸν δεσπότην βαδίζει. ἆρα βαδίζει καὶ ὁ Ἀλέξιος; καὶ οὗτος οὐ βαδίζει ἀλλὰ ἐπὶ ἵππου ὀχεῖται.
πάντες ἀποχωροῦσιν ἀπὸ τῆς πόλεως, ἅμα πρὸς τοὺς ἄγρους προσχωροῦσιν.


## II

ἰδού, ἄνθρωπός τις ἐν τῇ ὁδῷ ἐστιν. ἐκεῖνος ὁ ἄνθρωπος οὐκ ἀπὸ τῆς Ἀντιοχείας, ἀλλὰ πρὸς τὸ ἄστυ βαίνει. πρῶτος ὁ Γρηγόριος αὐτόν ὁρᾷ, ὅτι ἐπὶ ἵππου καθίζει. ἆρα ἐκεῖνος καθίζει ἐπὶ ἵππου; οὐδαμῶς, ἀλλὰ βαδίζει, ὥσπερ οἱ δοῦλοι.

ἕστηκε οὖν ὁ Γρηγόριος καὶ λέγει τῷ υἱῷ τε καὶ τοῖς δούλοις, «στῆτε, ἄνδρες. τίς ἔρχεται; μένετε.» οἱ οὖν ἄλλοι ἑστᾶσιν, καὶ μένουσιν.

ὁ δὲ ἄλλος ἄνθρωπος, ὃς πρὸς αὐτοὺς βαδίζει, βλέπει τὸν Γρηγόριον μετὰ τῶν ἄλλων, καὶ λέγει αὐτοῖς, «χαίρετε, φίλοι. ποῖ καὶ πόθεν;»

ὁ δὲ Γρηγόριος ἀποκρίνεται λέγων, «ἐκ Ἀντιοχείας, εἰς τοῦς ἄγρους βαίνομεν. καὶ σύ;».

ὁ δὲ ξένος ἀποκρινόμενος λέγει, «ἐγώ; ἀπὸ Σελευκίας πρὸς τὴν πόλιν πορεύομαι.»

Γρη· τί ἐστιν τὸ ὄνομά σοι;
Μακ· τὸ ὄνομά μοί ἐστι Μακάριος. καὶ τίνα ἐστὶ τὰ ὀνόματα ὑμῖν.
Γρη· ἐγὼ μὲν Γρηγόριος ὀνομάζομαι. τὸ ὄνομα τούτῳ τῷ υἱῷ μού ἐστιν Ἀλέξιος. καὶ τοῖς ἄλλοις; δοῦλοί εἰσιν, καὶ οὐδενός.
Μακ· ὁ θεὸς ὀνόματα δίδωσιν πᾶσιν τοῖς ἀνθρώποις, οὐ μόνον πολίταις.
Γρη· ὁ Ζεὺς ὀνόματα δίδωσιν πᾶσιν, οὐκ ἐλευθερίαν. ἐγὼ μὲν κύριος αὐτῶν εἰμί, οὐ σύ. εἰ ἐθέλω αὐτοὺς ὀνομάζειν, ὀνομάζω, εἰ μὴ, οὐ τοῦτο ποιῶ.
Μακ· ὣς θέλεις, οὕτως ἔσται.
Γρη· ἀλλὰ, τίς εἶ σύ;
Μακ· μοναχός εἰμι, δοῦλος τοῦ θεοῦ τοῦ ὑψίστου.
Γρη· ἆρα οὐκ εἶ εἷς τῶν Χριστιανῶν;
Μακ· ναί, δηλονότι. ὁ κύριός μού ἐστι Χριστὸς ὁ Ἰησοῦς.
Γρη· καλῶς, ἀλλὰ ὁ θεός οὗτος ἐστιν σοῦ, οὐδὲ ἐμοῦ. ἐγὼ δὲ τοὺς ἀρχαίους τοὺς θεοὺς τιμῶ. ἔρρωσο.
Μακ· ἔρρωσθε καὶ ὑμεῖς.

ὁ μὲν Γρηγόριος οὐ θέλει περὶ τοῦ Χριστοῦ ἀκούειν, ὁ δὲ Ἀλέξιος θέλει, καὶ πρὸς τὸν μοναχὸν τὸν Μακάριον βλέπει καὶ νομίζει. ὁ δὲ Μακάριος βαδίζει πρὸς τὸ ἄστυ.

## III

ἑσπέρας, ὁ Γρηγόριος καὶ οἱ σὺν αὐτῷ εἰς τὸ χωρίον ἀφικνοῦνται. τὸ χωρίον ἐστὶν οἱ ἄγροι, οὗς ἔχει ὁ Γρηγόριος. οἱ μὲν δοῦλοι μάλα κάμνουσιν ὅτι πᾶσαν τὴν ἡμέραν βαδίζουσιν. ὁ δὲ Ἀλέξιος καὶ ὁ πατὴρ αὐτοῦ οὐ κάμνουσιν, ὃτι ἐπὶ ἵπποις ὀχοῦνται.
ἐν δὲ τῷ χωρίῳ ἐστὶν οἰκία μικρά. μόνον δύο οἰκήματα ἔχει αὕτη ἡ οἰκία. ἀνήρ τις πάρεστιν, ὀνομάτι Ξανθίας. τίς ἐστιν Ξανθίας; ἀπελεύθερός ἐστιν. τοῦτ’ ἐστιν οὐδὲ πολίτης οὐδὲ δοῦλος, ἀλλὰ δοῦλος ἦν. νῦν δὲ οὐ.

οὗτος ὁ ἀπελεύθερός ἐστι γεωργός. ἐν τῷ χωρίῳ τοῦ Γρηγορίου οἰκεῖ καὶ τὸ χωρίον γεωργεῖ. ὁ γεωργός ἄνθρωπός ἐστιν ὃς γεωργεῖ. καὶ δὴ καὶ τὸ γεωργεῖν ἐστιν ἐργάζεσθαι ἐν τοῖς ἄγροις.

ὁ δὲ Ξανθίας δοῦλον ἔχει. τί ἐστιν τὸ ὄνομα αὐτῷ; Δικαιόπολις. ὁ Δικαιόπολις οὐ φιλεῖ ἐργάζεσθαι. διὰ τί οὐ φιλεῖ τὸν πόνον; ὅτι ἐστί δοῦλος. ὁ γὰρ δοῦλος ἄνθρωπός ἐστιν ὃς οὐκ ἐλευθερός ἐστιν, ἀλλὰ τῷ κυρίῳ δουλεύει. ὁ οὖν Δικαιόπολις οὐχ ἑαυτῷ, ἀλλὰ Ξανθίᾳ ἐγράζεται.

νῦν δὲ καιρός ἐστιν καθεύδειν. ὁ γὰρ ἥλιος καταδύνει, καὶ σκότος γίγνεται. οἱ οὖν ἄνθρωποι εἰς τὴν οἰκίαν τὴν μικράν εἰσερχόνται, καὶ καθεύδουσιν.
